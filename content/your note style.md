---
title: "شخصیت شما در یادداشت برداری: باغبان، معمار یا کتابدار"
aliases:
  - شخصیت شما در یادداشت برداری
date: 2024-06-21
draft: false
tags:
  - 🌱نهال
---
هرکس در زمینه یادداشت برداری شخصیت و نگرش خاصی دارد. جرج ریموند مارتین نویسندگان را اینگونه توصیف می کند: 

> [!en] [George R.R. Martin](https://www.goodreads.com/quotes/749309-i-think-there-are-two-types-of-writers-the-architects)
> I think there are two types of writers, the architects and the gardeners.
> 
> **The architects** plan everything ahead of time, like an architect building a house. They know how many rooms are going to be in the house, what kind of roof they're going to have, where the wires are going to run, what kind of plumbing there's going to be. They have the whole thing designed and blueprinted out before they even nail the first board up.
> 
> **The gardeners** dig a hole, drop in a seed and water it. They kind of know what seed it is, they know if planted a fantasy seed or mystery seed or whatever. But as the plant comes up and they water it, they don't know how many branches it's going to have, they find out as it grows. And I'm much more a gardener than an architect.

>[!file]- ترجمه ChatGPT
>
> فکر می‌کنم دو نوع نویسنده وجود دارد:
> 
> معماران و باغبان‌ها. **معماران** همه چیز را از قبل برنامه‌ریزی می‌کنند، مانند یک معمار که خانه‌ای می‌سازد. آن‌ها می‌دانند که خانه چند اتاق خواهد داشت، چه نوع سقفی خواهد داشت، سیم‌کشی‌ها کجا قرار خواهند گرفت و لوله‌کشی چگونه خواهد بود. آن‌ها قبل از اینکه اولین تخته را بکوبند، همه چیز را طراحی و نقشه‌کشی می‌کنند.
> 
> اما **باغبان‌ها** یک حفره می‌کنند، یک بذر می‌کارند و آن را آب می‌دهند. آن‌ها تقریباً می‌دانند که چه بذری کاشته‌اند، می‌دانند که بذر فانتزی یا بذر معمایی یا هر چیز دیگری کاشته‌اند. اما وقتی گیاه رشد می‌کند و آن را آب می‌دهند، نمی‌دانند که چند شاخه خواهد داشت، بلکه با رشد گیاه این را می‌فهمند.



<br/>

این استعاره به تدریج توسط افراد مختلف توسعه داده شده است. خانم [Anne-Laure](https://anne-laure.net/) در [این مقاله](https://nesslabs.com/how-to-choose-the-right-note-taking-app) تیپ شخصیتی دیگری با عنوان **کتابدار** به این استعاره اضافه کرده است.[^1] کتابدارها نقش انباردارها را دارند؛ آن‌ها همه چیز را علامت‌گذاری و دسته‌بندی می‌کنند تا در آینده دسترسی سریع‌تری داشته باشند. آن‌ها به نگهداری دقیق محتوا علاقه‌مند نیستند و ممکن است ماه‌ها یک کتاب را در گوشه‌ای بگذارند تا خاک بخورد؛ برایشان مهم‌ترین چیز آرشیو و جمع‌آوری است. آن‌ها تمایل دارند بخش‌های مفید و جالب را ذخیره کنند.
<br/><br/>
## سه تیپ شخصیتی

با این حساب برای یادداشت برداری سه تیپ شخصیتی وجود دارد:

### ۱. معمارها

آن‌ها از برنامه‌ریزی و طراحی فرایندها لذت می‌برند و دنبال ابزاری هستند تا ایده‌های خود را ساختارمند کنند.
<br/><br/>
### ۲. کتابدارها

آن‌ها دنبال جمع‌آوری و ساخت فهرستی از منابع هستند و به ابزاری نیاز دارند که به‌آسانی ایده‌های خود را بازیابی کنند.
<br/><br/>
### ۳. باغبان‌ها

آن‌ها از بررسی و ارتباط دادن افکار مختلف به یکدیگر لذت می‌برند و دنبال ابزاری هستند تا به‌راحتی ایده‌های خود را پرورش دهند.
<br/><br/>
بنابراین پیش از شروع به یادداشت برداری لازم است خودتان را ارزیابی کنید، نیازهای تان را مشخص کنید سپس روشی را انتخاب کنید که بیشترین تطابق را با شخصیت آموزشی شما داشته باشد.

<br/><br/>

> [!warning] البته در مورد این مسئله ملاحظاتی وجود دارد:
> 
> **اول.** این سه مورد مانعة الجمع نیست. یعنی ممکن است سبک ترجیحی شما ترکیبی از این موارد باشد. مثل کتابدار‌ها بایگانی کنید، مثل باغبان‌ها پرورش دهید و مثل معمارها برای همه چیز برنامه ریزی کنید.
> <br/><br/>
> **دوم.** این استقراء تام نیست. یعنی ممکن است علاوه بر این سه مورد سبک دیگری وجود داشته باشد که هماهنگی بیشتری با شخصیت شما دارد. پس اگر سبک ترجیحی شما جزو این سه مورد نبود جای نگرانی نیست، باید بگردید و یک سبک چهارم برای خودتان تعریف کنید.
> <br/><br/>
> **سوم.** سبک های یادگیری به مرور زمان تغییر می کنند. سبک یادگیری شما از بدو تولد تا روز مرگ یکسان نخواهد بود. ممکن است مدتی مثل کتابدارها عمل کنید و بعد از چند سال به باغبانی تمایل پیدا کنید.[^2]
> <br/><br/>
> **چهارم.** این سبک ها لزوما ارتباط مستقیمی با میزان یادگیری شما ندارد. علی‌رغم فراگیر بودن بحث سبک یادگیری در منابع علمی، برخی کارشناسان در مورد مفید بودن بحث سبک یادگیری تردید کردند. اینکه شما علاقه دارید همه مطالب را ذخیره و آرشیو کنید یا به دنبال پروش‌دادن ایده‌ها باشید صرفا ترجیح شما در یادداشت‌برداری است و تاثیر مسقیمی در یادگیری ندارد.[^3]
> 
> البته این به این معنا نیست که سبک‌های یادگیری را اصلا دنبال کنیم. بدون تردید ما نسبت به بعضی از سبک‌ها گرایش بیشتری داریم و احساس می‌کنیم در برابر سایر ‌سبک‌ها راحت‌تر و آسان‌تر است؛ همان‌گونه که بعضی از سبک ها برای ما ملال آور و پر زحمت است. پس ترجیح می دهیم از روشی استفاده کنیم که فشار کمتری داشته باشد.[^4]
> 
> بنابراین اگر بخواهیم دقیق تر به این مسئله نگاه کنیم باید بین **سبک یادگیری** و **سبک ترجیحی** تمایز ایجاد کنیم.  


<br/><br/><br/>

> [!links] مطالب مرتبط
> نوشته‌های مرتبط با این موضوع را می‌توانید در [[note taking|📝 مدخل یادداشت برداری]] مشاهده کنید.
> 
> <br/>


[^1]: [تیاگو فورته](https://fortelabs.com/) (Tiago Forte) نیز در [این مقاله](https://fortelabs.com/blog/the-4-notetaking-styles-how-to-choose-a-digital-notes-app-as-your-second-brain/) سبک چهارمی با عنوان دانش آموز اضافه کرده است.
[^2]: رجوع کنید به [یادگیری موثر و رشد فردی تحصیلی](https://www.aparat.com/v/4svaS?t=683)  از دکتر آذرخش مکری. (00:11:22)
[^3]: رجوع کنید به درس [انواع سبک های یادگیری چه هستند و چه کاربردی دارند؟](https://motamem.org/%D8%A7%D9%86%D9%88%D8%A7%D8%B9-%D8%B3%D8%A8%DA%A9-%D9%87%D8%A7%DB%8C-%DB%8C%D8%A7%D8%AF%DA%AF%DB%8C%D8%B1%DB%8C/) از سایت متمم.
[^4]: رجوع کنید به [گفت‌ و گو با محمدرضا شعبانعلی](https://youtu.be/X9JKabtaCuY?si=7twEO14etC-Hjtat&t=6600) از کانال یوتیوب کارنکن. (01:50:00)

