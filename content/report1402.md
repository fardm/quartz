---
title: گزارش توسعه فردی ۱۴۰۲
aliases:
  - گزارش توسعه فردی ۱۴۰۲
date: 2024-03-29
draft: false
tags:
  - 🌿جوانه_زدن
---
![[cover-report02.svg]]


**پیش نوشت**

سال ۱۴۰۲ برای من نسبت به سال های قبل تفاوت زیادی داشت. برای توسعه فردی و مدیریت دانش شخصی فرصت بیشتری گذاشتم. ژورنال روزانه نوشتم، کتاب های بیشتری خواندم، پادکست گوش کردم و برای اولین بار به طور منظم ورزش کردم. 

از قضا چون اوایل سال با [[obsidian-review|نرم افزار ابسیدین]] آشنا شدم خیلی دقیق و مرتب توانستم این فعالیت ها را ثبت کنم. با کمک ابسیدین این اطلاعات را کنار هم گذاشتم و گزارش جامع و مفصلی از آن بیرون کشیدم.

به ذهنم رسید مثل بعضی از دوستان متممی که گزارش ماهانه و سالانه توسعه فردی شان را می نویسند من هم این گزارش را اینجا منتشر کنم.
<br/> <br/>
## در یک نگاه
همانطور که گفتم با کمک ابسیدین توانستم آمار و ارقام خوبی از فعالیت های سال گذشته جمع آوری کنم. در واقع از محتواهایی که مصرف میکردم مثل کتاب، پادکست، دوره و... یک پایگاه داده ساختم و جزئیات آن مثل تعداد صفحات یا مدت زمان را در متاداده ها وارد کردم.

بعد یک صفحه را اختصاص دادم به استخراج این جزئیات و با استفاده از پلاگین دیتا ویو آن ها را جمع زدم. به ذهنم رسید به سبک گزارش های متداول، یک صفحه‌ی «در یک نگاه» طراحی کنم و خلاصه این جزئیات را در آن بنویسم:
![[1402-overview.svg]]
<br/> <br/>
## کتاب
![[1402-books.jpg]]
نسبت به سال گذشته امسال مطالعه بیشتر و منظم‌تری داشتم. البته به نظرم فرصت و ظرفیت بیشتری برای مطالعه داشتم اما نتوانستم به خوبی از آن استفاده کنم.
<br/> <br/>
## پادکست
![[1402-podcasts.jpg]]
امسال اولین سالی بود که مخاطب جدی پادکست شدم. پادکست های دکتر آذخرش مکری و امین آرامش رو بیشتر دنبال کردم چون ذهنم دقیقا درگیر همین مسائل بود. از پادکست بی پلاس خلاصه کتاب اصل گرایی و گستره را شنیدم. چند قسمتی هم از جا فکری گوش دادم.
<br/> <br/>
## دوره‌های آموزشی
![[1402-courses.jpg]]
یکی از چالشی ترین دوره‌ها ساخت سایت استاتیک با هوگو بود. طراحی سایت با وردپرس را بلد بودم، فکر می کردم یادگیری این هم راحت باشد اما برای من که برنامه نویسی بلد نبودم دشوار ترین کار ممکن بود. چندین بار ناامید شدم و خواستم رها کنم اما یک عطشی داشتم برای اینکه بتوانم سایت خودم را با این روش بسازم. متاسفانه دوره فارسی جامع و کاملی هم نبود. بخشی از کار را توانستم با دوره [مهاجرت از وردپرس به هوگو](https://git.ir/udemy-migrate-from-wordpress-to-hugo-step-by-step/) جلو ببرم، باقی را هم با سرچ های متعدد داخل گوگل و یوتیوب توانستم تکمیل کنم. نزدیک به یک هفته طول کشید تا توانستم سایت شخصی ام را با همین دامنه با ترکیب هوگو و ابسیدین راه اندازی کنم. وقتی سایت بالا آمدم تمام خستگی و فشار این یک هفته از بدنم در رفت.

دوره هفت کار اولین دوره ای بود که از مدرسه نویسندگی شرکت می کردم. برای من دوره فوق العاده ای بود با توجه به [[wandering-in-youth|سرگردانی]] که داشتم، برای شفاف شدن ذهنم کمک خیلی زیادی کرد.

<br/> <br/>
## محتوای مفید
![[1402-videos.jpg]]
هنوز عنوان درستی برای این بخش پیدا نکردم. مطالب مختلف مثل وبینار، لایو، سخنرانی، تدتاک، جلسات و... را در این بخش گذاشتم.

<br/> <br/>
## فیلم و سریال
![[1402-movies.jpg]]
امسال هم مثل پارسال خوراک فیلم و سریال خوبی داشتم. اوایل سال آثار دیوید فینچر را دنبال کردم. 

مدتها بود که می خواستم فیلم های ژانر جنگی مثل The Pianist و Schindler's List را ببینم اما فرصت نمی شد. با شروع جنگ اسرائیل و غزه کمی فضا مهیا شد برای اینکه این فیلم ها را ببینم.

سریال Ted Lasso و Shrinking هم حال خوبی داشت. البته فصل دوم تدلاسو کمی کسل کننده بود.

سریال Lie to Me هم خوب بود. هرچند علاقه‌ی زیادی به سریال های آنتولوژی (هر قسمت یک داستان دارد) ندارم با این حال سریال تعلیق خوبی داشت و تمایل داشتم داستانش را دنبال کنم. اولین بار اسم سریال را در این [فایل صوتی](https://motamem.org/%D9%81%D8%A7%DB%8C%D9%84-%D8%B5%D9%88%D8%AA%DB%8C-%D8%AF%D8%B1%D8%A8%D8%A7%D8%B1%D9%87-%DB%8C%D8%A7%D8%AF%DA%AF%DB%8C%D8%B1%DB%8C-%DA%A9%D8%B1%DB%8C%D8%B3%D8%AA%D8%A7%D9%84%DB%8C-%D9%85%D8%A7%D8%AC/) از محمدرضا شعبانعلی شنیدم.

سریال Berlin به نظرم خوب نبود و نتوانست یادآور مناسبی برای Money Heist باشد.

سریال Dark هم تا فصل دوم خوب بود.

<br/> <br/> 
## مستند
![[1402-documentary.jpg]]
مستند Room 237 را دوست داشتم. مستند در مورد فیلم The Shining است و حقایق پنهان فیلم را بررسی میکند. فکر نمی کردم فیلم اینقدر نکته های فنی ریز و نامحسوس داشته باشد خصوصا فیلمی که در سال 1980 ساخته شده.

مستند AlphaGo هم جذاب بود. خصوصا الان که بحث هوش مصنوعی بالا گرفته دیدن این مستند خالی از لطف نیست.

مستند جزیره ماهی هم خوب بود. اگر به ناگفته‌های دفاع مقدس علاقه دارید ببینید. ظاهرا چند سالی هم توقیف بوده. کتاب نکته های تاریخی نوشته جعفر شیرعلی‌نیا هم در مورد این ناگفته ها مطالب مفیدی دارد.

<br/> <br/>
## ورزش
قصد دارم در یک یادداشت دیگر به طور مفصل در مورد این ماجرا بنویسم اما اجمالا میتوانم بگویم که در سال گذشته از خردادماه ورزش کردن را به طور مستمر شروع کردم. البته وقفه های چند روز و چند هفته‌ای هم داشتم اما سعی کردم استمرار آن را حفظ کنم. نتیجه خوبی هم گرفتم: 11 کیلو کم کردم و 11 سانت از دور شکمم آب شد.
در نمودار زیر می توانید روزهایی که ورزش کردم و روند کاهش وزن را مشاهده کنید:

![[1402-kg.svg]]
<br/> <br/>
## متمم خوانی
![[1402-motamem.jpg]]
هنوز نتوانستم به طور مستمر درس های متمم را بخوانم. بعضی هفته ها اشتیاق دارم و درس‌ها را دنبال می کنم. بعضی روزها و هفته ها رها می کنم و چیزی نمی خوانم.

<br/> <br/>
## دیجیتال گاردن
من مدتی بود که یادداشت برداری را به دلایل متعتدد رها کرده بودم. مطالبی که جمع آوری کرده بودم انسجام و ارتباط درستی نداشتند. دسته بندی درستی هم نداشتند و برای پیدا کردنشان زمان بیشتری صرف میکردم. به همین خاطر قید نوشتن را زدم و تصمیم گرفتم به همان مطالعه کردن اکتفاء کنم.

اما از زمان آشنایی با نرم افزار ابسیدین یادداشت برداری را جدی تر دنبال کردم. با سیستم [[digital-garden|دیجیتال گاردن]] آشنا شدم و سعی کردم دانش شخصی خودم را با این روش مدیریت کنم.

فعلا چراغ اول را روشن کردم و طی این یکسال بذرهای مختلفی کاشتم و تلاش می‌کنم با گسترش مطالب ارتباط و پیوند بیشتری بین آنها ایجاد کنم. در حال حاضر هیچ یادداشتی در بخش «جوانه زدن» یا «همیشه سبز» ندارم.

این گراف ویو یادداشت‌های من در ابسیدین است. هنوز خیلی جای کار دارد.

![[1402-graphview.jpg]]
<br/> <br/>
## موسیقی
امسال برای اولین بار از اسپاتیفای استفاده کردم. قبلا تجربه استفاده از SoundCloud را داشتم اما در اسپاتیفای موزیک های بهتری شنیدم. هم برای ورزش هم برای کار و مطالعه پلی لیست های خوبی جمع کردم.
قطعه های ناب و بینظیری شنیدم که اینجا لینکش را میگذارم. بعضی موزیک ها با اینکه اولین بار گوش میدهی اما انگار ریتم آن تکراری است حس جدیدی منتقل نمی کند. اما بعضی ریتم ها به طرز عجیبی منحصر به فرد است. ناگهان تکانت می دهد. تو را به جای دیگر میبرد و رها می کند. این چند مورد که میگذارم این خاصیت را برای من داشت:

آلبوم [Always Present](https://open.spotify.com/album/0E1hf7J3vYj7D6AWlCbX2N?si=HM9dEeP9QIew_6qfGJMAdQ)
<iframe style="border-radius:12px" src="https://open.spotify.com/embed/album/0E1hf7J3vYj7D6AWlCbX2N?utm_source=generator&theme=0" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
<br/> <br/>

آهنگ [Yumeji's Theme - Theme from in the Mood for Love](https://open.spotify.com/track/0yVq58uQ2Bp2OVADYlLHNk?si=c6f9506f8a1c491e)
<iframe style="border-radius:12px" src="https://open.spotify.com/embed/track/0yVq58uQ2Bp2OVADYlLHNk?utm_source=generator&theme=0" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
<br/> <br/>

آهنگ [Breath of Life](https://open.spotify.com/track/5a3NBXDan1GRaNT5bbCU7d?si=3daca8890e9948f4) اثر [سینا بطحایی](https://open.spotify.com/artist/4ZOwX9evB8c6oLayzq2OY8?si=pTXxQUPJQb2CV6yoxcugcg)
<iframe style="border-radius:12px" src="https://open.spotify.com/embed/track/5a3NBXDan1GRaNT5bbCU7d?utm_source=generator&theme=0" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

<br/> <br/>

## ارزیابی نهایی
اگر بخواهم خودم را نسبت به سال قبل مقایسه کنم عملکرد بهتری داشتم اما اگه بخواهم نسبت به ظرفیت خودم مقایسه کنم انصافا کم کاری کردم. فرصت خوبی داشتم و می توانستم بیشتر تلاش کنم. اهمال کاری زیادی داشتم و همش دنبال راه فراری بودم که به کارهای اصلیم نرسم.

برای سال جدید این جمله را هر روز با خودم مرور می کنم: «پس کی میری سر اصل مطلب؟!»

زمان زیادی هم در شبکه‌های اجتماعی به بطالت گذراندم. تصمیم دارم این‌ها را بیشتر مدیریت کنم. قصد دارم روتین‌های روزانه را ثبت و پیگیری کنم. سال گذشته فقط ورزش را ثبت کردم. قصد دارم در ژورنال روزانه‌ای که می نویسم جایی برای مطالعه و روتین های روزانه اضافه کنم تا بتوانم  عملکردم را بهتر ارزیابی کنم. 
گزارشی که الان نوشتم از این جهت ناقص است، معلوم نیست که چقدر ظرفیت داشتم چه مقدار برای کارهای بیهوده صرف کردم چه مقدار برای کارهای مفید.

<br/> <br/>
**بعد نوشت**

اگر فرصت شود حتما یک ویدئو ضبط می کنم و نحوه ساختن پایگاه داده داخل ابسیدن را آموزش میدهم تا اگر شما هم علاقه دارید گزارش عملکرد خودتان را بنویسید بتوانید از این روش استفاده کنید.
