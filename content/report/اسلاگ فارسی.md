---
title: 
aliases:
  - slug
date: 2024-08-26
draft: true
status: 
parent: 
hierarchy: 
image: 
tags:
---

مشکل تنظیم slug
تنها مشکل من با کوارتز این است که نمی توانم slug را تنظیم کنم. در حالت عادی اسلاگ بر اساس اسم فایل انتخاب می شود. من قبلا از hugo استفاده میکردم و خیلی راحت با اضافه کردن پراپرتی slug می توانستم url مشخصی را وارد کنم اما اینجا امکانش وجود ندارد.
تنظیم اسلاگ بر اساس عنوان فایل روش بهینه ای نیست. چون عنوان یادداشت های من فارسی است و فارسی بودن اسلاگ باعث می شود هنگام اشتراک گذاری با یک لینک بلند حاوی `%%%%%` بسیار مواجه شوم.
علاوه بر این من مدام یادداشت ها را آپدیت میکنم و ممکن است عنوان فایل را هم دستکاری کنم. با اینکار اسلاگ هم تغییر میکند و لینک های قبلی که به اشتراک گذاشتم کار نمی کنند. همچنین صفحاتی که در گوگل ایندکس شدند نیز با مشکل مواجه می شوند.
پس من نیاز دارم از یک اسلاگ ثابت و انگلیسی استفاده کنم که متاسفانه کوارتز در حالت عادی امکان آن را فراهم نکرده است و من مجبورم از روش پیچیده تری استفاده کنم.
در حال حاضر عنوان فایل ها را انگلیسی وارد کردم و برای اینکه در سایت عنوان یادداشت ها فارسی باشند از پراپرتی title استفاده می کنم. همچنین یک پراپرتی aliases هم اضافه کردم تا اگر خواستم در خود ابسیدین فایل را پیدا کنم بتوانم با جستجوی فارسی به آن برسم.
من از پوشه ها هم استفاده نمی کنم و بخش اکسپلور را از سایدبار مخفی کردم. چون مسیر پوشه ها در اسلاگ هم وارد می شود که هم باعث طولانی شدن اسلاگ می شود هم با تغییر فولدر اسلاگ نیز تغییر میکند و همان مشکل از کار افتادن لینک های قبلی به وجود می آید.

مطمئنا راه حلی برای اینکار وجود دارد اما هنوز روش ساده و راحتی پیدا نکردم. [اینجا](https://discord.com/channels/927628110009098281/1206612920956489780) هم در مورد این مشکل صحبت شده بود که ظاهرا راه حل آن چندان مناسب نیست.


